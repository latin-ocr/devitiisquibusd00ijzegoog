3

Insigniore etiam felicitate usus est is qui proximus a Brunckio

Qui licet Graeci sermonis imperitia magis quam peritia excel·
luerit, licet omni diligentia destitutus fuerit, licet quae revera
dici possit ars critica ne suspicatus quidem sit, unum tamen
sibi habet meritum, quod nemo ei eripere poterit: primus
e tenebris in lucem protraxit codicem Ravennatem et sic par·
tem iecit fundamentorum, quibus iam tota κρίσις Aristophanea
nititur.

Confecta demum sunt fundamenta cum adhiberi coeptus est
codex Venetus (Marciam 474). Qui liber cum per multa
saecula in Bibliotheca Marciana latuisset, tandem aliquando
a Bekkero excussus, statim Ravennati, si non semper, attamen
saepissime par auctoritate, interdum etiam maioris pretii habitus
est3 unum hoc quam maxime dolendum est, quod Achar-
nenses, Lysistrata, Thesmophoriazusae‚ Ecclesiazusae in eo
desunt ¹).

Iam quin optimi dicendi sint hi libri manuscripti, hodie vix
quisquam est qui dubitet. Quod tamen nonita acceptum velim,

quasi putem prae his nos ceteros fere omnes abicere et neg·

legere posse. Immo, optimi sunt, sed hac una de causa optimi,
quod ceterorum maior est nequitia; praestantes vero nemo
unquam eos vocare poterit. Scatent enim vitiis, quorum alia
cum ceteris iis communia sunt, alia soli sibi habent. Optimo
iure monuit Cobetus (N. L., p. 25 3 sq.): „Non dubito affir-
mare et Ravennatem codicem et Venetum Marcianum, quem
ipse olim cum pulvisculo excussi, in deterrimis corruptissimisque
libris scriptis unde antiquitatis monumenta in lucem revocata
sint, esse habendos; sed quia ceteri omnes quidquid ubique
est Mss. Aristophanis multis partibus sint etiam vitiosiores inter·

1) Qua de causa neque in hac disputatione earum fabularum varias lectiones
diiudicare conabor; nam caremus in iis codice qui Ravennati auctoritate suppar
perpetuo cum eo comparari possit.

 

